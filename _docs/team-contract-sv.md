---
layout: page
title: Team contract, Swedish original
---

# Siyelo Team Kontrakt

## Parter

Detta avtal gäller mellan \[CRISPARENS NAMN\] (org.nr xxxxxx-yyyy) och
Siyelo AB (org. nr 556756-3753). Skyldigheterna enligt detta avtal skall
utföras av \[CRISPARENS BOLAG\] genom \[ CRISPARENS NAMN\], nedan kallad
CT-medlemmen, om ej annat avtalats.

## Avtalet

Siyelo och CT-medlemmen ingår detta avtal avseende CT-medlemmens
deltagande i Siyelo team.

## Siyelo Team

CT medlemmen förbinder sig att betala fastställd ”team”- avgift till
Siyelo samt att efter bästa möjliga förmåga delta i teamets aktiviteter.
Vidare skall CT-medlemmen marknadsföra och fakturera via Siyelo.
Undantag tas från fall till fall upp med och be-viljas av styrelsen.

## Villkor för teamavgift

Teamavgiften består av en fast och en rörlig del med ett tak på totala
årsavgiften. Av-giften fastställs av styrelsen i samråd med
teammedlemmarna, rullande, och avspeglar den kostnad som Siyelo har för
teamet. I tillägg till teamavgiften ska teammedlemmen vid Siyelos
bokföringsårs början göra en inbetalning som Siyelo har som buffert. Vid
bokföringsårets slut betalas eventuellt överskott tillbaka. Även
CT-medlemmar som slutar under året har rätt att få tillbaka eventuellt
överskott. Återbetalningen beräknas så att först återbetalas bufferten.
Därefter återbetalas i proportion på hur mycket CT-medlemmen betalat i
fasta och rörliga avgifter förutsatt att CT-medlemmen efter om-räkning
är under tak-beloppet. Styrelsen kan besluta om att CT-medlemmar kan
skjuta upp eller rent av slippa den årliga buffert-inbetalningen.

## Uppdrag

För varje uppdrag skall parterna komma överens om priser, omfattning
m.m.
CT-medlem skall utföra uppdragen på ett professionellt och
fackmannamässigt sätt. CT-medlem skall i uppdraget representera Siyelo
på bästa sätt och i god konsultanda. CT-medlem skall följa instruktioner
som lämnas av Siyelo och skall till Siyelo rapportera eventuella problem
som berör uppdraget. CT-medlem skall inför fakturering till Siyelo
tidrapportera i enlighet med de tider som rapporterats till slutkunden.

## Ersättning och betalning

Siyelo erlägger ersättningen till CT-medlemmen enligt följande:
CT-medlemmen ställer ut en faktura till Siyelo med minst 10 dagars
längre betalningstid än för motsvarande faktura som Siyelo ställer ut
till slutkund. Vid normalt förfarande skall CT-medlemmen få betalt så
fort som möjligt efter att betalningen kommer Siyelo tillhanda.
Tidsfristen på 10 dagar ovan är enbart av praktiska skäl. Om betalning
från kund inte kommer Siyelo tillhanda betalas inte heller någon
ersättning ut till CT-medlemmen.

## Skatter

CT-medlem skall vara registrerad för moms och inneha F-skattesedel.
CT-medlem ansvarar för betalning av arbetsgivaravgifter och skatt.

## Tvist

Tvist i anledning av detta avtal ska slutligt avgöras genom skiljedom
enligt reglerna för Stockholms Handelskammares Skiljedomsinstitut.
Skiljenämnden ska bestå av en skil-jeman kunnig i datafrågor.

## Känsliga uppgifter och kunder

Siyelo och CT-medlemmen förbinder sig att inte utan den andres
tillåtelse använda kunduppgifter som delas genom Siyelo team, samt att
inte sprida känslig information som kommit till del genom teamets
arbete.

## Övrigt, uppsägning mm

Detta avtal kan sägas upp av parterna med en månads varsel.
Detta avtal har upprättats i två likalydande exemplar, varav parterna
erhållit var sitt.
Detta kontrakt upphäver alla tidigare teamkontrakt och ramavtal.
